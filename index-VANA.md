---
title: RIHA
---

# Ülevaade

Käesolev veebisait dokumenteerib RIHA arhitektuuri.

__Teatmiku eesmärk__ on: 1) arhitektuuriliste aspektide läbitöötamise tulemite kirjalik fikseerimine; 2) arendajate suunamine; 3)  arendustiimi liikmetele vajaliku sisendi õigeaegne tootmine. Teatmik hõlmab eelkõige tehnilisi küsimusi (küsimus "kuidas tehniliselt lahendada?").

Teatmik kajastab hetke parimat teadmist ja täieneb arenduse käigus. Mida on muudetud näed jaotises [Viimati muudetud](Muudetud). 

***Arhitektuur agiilarenduses***. RIHA arendatakse agiilselt, lähtudes põhimõtetest: 1) inimesed ja nendevaheline suhtlus on määravamad kui protsessid ja arendusvahendid; 2) töötav tarkvara on olulisem kui kõikehõlmav dokumentatsioon; 3) koostöö kliendiga on loob rohkem väärtust kui läbirääkimised lepingute üle; 4) reageerimine muutunud oludele on adekvaatsem kui algsest plaanist kinnihoidmine ([Agiilse tarkvaraarenduse manifest](http://agilemanifesto.org/iso/et/manifesto.html)).

Seetõttu on eelistatud vahetu suhtlus, kirjalikult fikseeritakse ainult kõige olulisem ja arhitektuuridokumenti täiendatakse ning ajakohastatakse arenduse käigus jooksvalt.  Arhitektuurilise küsimuse tõusetumisel töötatakse see läbi. Peamised töövormid on arutelu, tehniline uurimine, kasutades erinevaid allikaid. Tulemus fikseeritakse kirjalikult niivõrd, kuivõrd see on arendusega edasiliikumiseks vajalik. 





